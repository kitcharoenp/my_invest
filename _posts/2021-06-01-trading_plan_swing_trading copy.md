---
layout : post
title : "Stock Trading Plan for Swing Trading"
category: [trading ]
image: assets/images/demo1.jpg
---
### Trading Plan : แผนการเทรด

* แผนการเทรดเป็นแนวทางและกระบวนการเทรด เทคนิคและวิธีการ ที่มีความยืดหยุ่น อนุญาตให้สามารถใช้วิจารณญาณเพื่อช่วยในการพิจารณาขั้นตอนการลงมือปฎิบัติได้เองเพิ่มเติม

* จำเอาไว้ว่า ในช่วงเริ่มต้น อย่าตั้งเป้าไว้ที่ความร่ำรวยและเงินทอง ให้เริ่มต้นด้วยการเรียนรู้ ศึกษาและทบทวนให้มาก แล้วเงินทองจะหลั่งไหลตามมาในภายหลัง

* แผนการเทรดที่ดีไม่จำเป็นต้องมีความสมบูรณ์แบบในทุกรายละเอียด หลีกเลี่ยงการพยายามทำให้แผนการเทรดมีความซับซ้อนจนเกินควร

* ในแต่ละขั้นตอนของแผนการเทรด ควรมีช่องว่างเล็กน้อย เพื่อเปิดโอกาสให้เราเองสามารถใช้วิจารญาณและประสบการณืส่วนตัว เข้าไปช่วยในสถานการณ์ของตลาดที่แตกต่างกัน

### แผนการเทรดหุ้นตามรอบของแนวโน้มราคา (Trading Plan for Swing Trading)

1. คัดเลือกหุ้นจากบริษัทที่มีการซื้อขายในตลาด TFEX ซี่งแนวโน้มชัดเจนต่อเนื่อง และมีกรอบการแกว่งตัวของราคาสูงต่ำจากเส้นค่าเฉลี่ยที่สามารถทำกำไรได้

2. ใช้กราฟราคารายสัปดาห์เพื่อวิเคราะห์หาทิศทางหลักของแนวโน้มราคาระยะยาว โดยใช้เส้นค่าเฉลี่ยเคลื่อนที่ย้อนหลังแบบ EMA ระยะ 26 สัปดาห์ พิจารณาความชันของเส้นค่าเฉลี่ยเคลื่อนที่ย้อนหลังประกอบกับทิศทางของแท่ง MACD-Histogram เพื่อใช้สร้างกลยุทธ์หลักและวางทิศทางการเทรดว่าจะเทรดฝั่งซื้อหรือฝั่งขาย

3. ใช้กราฟราคารายวันเป็นกราฟราคาระยะกลาง เพื่อหาจังหวะเข้าซื้อ


4. ประเมินกรอบการแกว่งตัวของ**ราคาและระยะเวลา**ในแต่ละรอบความเคลื่อนไหวของหุ้นแต่ละตัว

5. กำหนดจุดตัดขาดทุนเริ่มต้น และจุดทำกำไรแรกทุกครั้งก่อนส่งคำสั่งซื้อหรือขาย

    **หมายเหตุ:**
    * สามารถใช้เส้นค่าเฉลี่ยเคลื่อนที่ย้อนหลังหลายเส้น หลายแบบ
    * ระยะ 26 สัปดาห์ (ประมาณ 127 วัน) เท่ากับจำนวนวันครึ่งปีที่มีการซื้อขาย ซึ่งเป็นจำนวนวันที่สอดคล้องกับหนังสือหลายๆ เล่มสำหรับใช้พิจารณาแนวโน้มหลัก
    * ใช้ MACD(12,26,5) ช่วยกำหนดจุดเข้าซื้อและทำกำไร


### แผนการทำงานรายสัปดาห์ (Weekly Action)

* วิเคราะห์กราฟรายสัปดาห์ของหุ้นทุกตัวตามรายชื่อที่กำหนด

* เทรดฝั่งซื้อเมื่อแท่ง MACD-Histogram เอียงขึ้นและ

    * MACD-Histogram / MACD Bullish Divergence
    * MACD หักหัวขึ้นหรือตัดเส้นสัญญาณขึ้น
    * แท่งราคารายสัปดาห์อยู่บริเวณแนวรับสำคัญ
    * เส้นค่าเฉลี่ยเคลื่อนที่ย้อนหลัง 26 สัปดาห์ เอียงขึ้น
    * แท่งราคาเข้าใกล้หรือทะลุกรอบล่าง (ENV26 25%)


* เทรดฝั่งซื้อเมื่อแท่งราคารายสัปดาห์อยู่เหนือกรอบบน (ENV26 25%) และเส้นค่าเฉลี่ยเคลื่อนที่ย้อนหลังเอียงขึ้น (Momentum trading)

* ติดตามรายชื่อหุ้นที่ได้คัดเลือกนี้อย่างต่อเนื่องทุกวัน

### แผนการทำงานรายวัน (Daily Action)
เน้นการเทรดเฉพาะฝั่งซื้อ (Long) การเทรดเกร็งกำไรต้องลงอย่างรวดเร็วและฉับไวในขณะที่กำลังมีกำไรอยู่ การซื้อเกร็งกำไรทุกครั้งต้องรอให้ทุกองค์ประกอบเกิดขึ้นพร้อมกันอย่างสมบูรณ์ แนวโน้มรายสัปดาห์เป็นขาขึ้น เส้นค่าเฉลี่ยเคลื่อนที่ย้อนหลังรายวันแบบ EMA มีทิศทางเอียงขึ้น และแท่ง MACD-Histogram มีค่าเพิ่มขึ้น จะต้องขายทันที่เมือมีองค์ประกอบหนึ่งหายไป ซึ่งโดยปกติแล้ว แท่ง MACD-Histogram จะส่งสัญญาณก่อนเครื่องมือทางเทคนิคอื่นๆ

ระบบการเทรดแบบ Impluse ถูกออกแบบขึ้นมาเพื่อให้จังหวะเข้าซื้อเกิดข๎้นอย่างช้าๆ เพื่อให้ทุกสัญญาณชัดเจนมากที่สุด ส่วนจังหวะขายทำกำไรจะถูกออกแบบมาให้รวดเร็วและฉับไว เป็นรูปแบบการซื้อขายอย่างมืออาชีพ เข้าซื้อให้ช้าและใจเย็น ขายออกให้ไว้และเฉียบคม

* สัญญาณเข้าซื้อ เมื่อ MACD-Histogram Bullish Divergence

* สัญญาณเข้าซื้อ เมื่อ MACD ตัดเส้นสัญญาณ และแท่ง MACD-Histogram เหวี่ยงตัวสูงขึ้น

* สัญญาณเข้าซื้อ เมื่อ EMA มีทิศทางเอียงขึ้น ชี้ขึ้น พร้อมกับแท่ง MACD-Histogram เหวี่ยงตัวสูงขึ้น

* เมื่อเกิดสัญญาณเข้าซื้อ หาจังหวะซื้อในวันถัดไป โดยใช้กราฟราคา 30นาที

* ก่อนการเข้าซื้อ ให้กำหนดราคาตัดขาดทุนก่อนทุกครั้ง โดยเป็นไปตามกฎวงเงินขาดทุน 2% และ 6%

* ใช้กราฟราคารายวันเพื่อกำหนดราคาขายตัดขาดทุน

  **หมายเหตุ:**

  ให้เข้าซื้อเมื่อ MACD ตัดเส้นสัญญาณขึ้น เพราะการเลือกหุ้นโดยเงื่อนไขจากแผนการเทรดรายสัปดาห์และรายวัน จะได้หุ้นที่มีแนวโน้มชัดเจน เพราะฉะนั้นการเข้าซื้อที่ MACD X จึงเป็นตัวเลือกที่เหมาะสม
