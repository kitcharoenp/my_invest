---
layout : post
title : "Stock Trading Plan for Swing Trading"
category: [trading ]
image: assets/images/demo1.jpg
---
## Trading Plan : แผนการเทรด

* แผนการเทรดเป็นแนวทางและกระบวนการเทรด เทคนิคและวิธีการ ที่มีความยืดหยุ่น สามารถใช้วิจารณญาณเพื่อช่วยในการพิจารณาขั้นตอนการลงมือปฎิบัติได้เองเพิ่มเติม

* จำเอาไว้ว่า **ในช่วงเริ่มต้นอย่าตั้งเป้าไว้ที่ความร่ำรวยและเงินทอง ให้เริ่มต้นด้วยการเรียนรู้ ศึกษาและทบทวนให้มาก** แล้วเงินทองจะหลั่งไหลตามมาในภายหลัง

* **แผนการเทรดที่ดีไม่จำเป็นต้องมีความสมบูรณ์แบบในทุกรายละเอียด** หลีกเลี่ยงการพยายามทำให้แผนการเทรดมีความซับซ้อนจนเกินควร

* ในแต่ละขั้นตอนของแผนการเทรด **ควรมีช่องว่างเล็กน้อย เพื่อเปิดโอกาสให้เราเองสามารถใช้วิจารญาณและประสบการณ์ส่วนตัว เข้าไปช่วย**ในสถานการณ์ของตลาดที่แตกต่างกัน

### แผนการเทรดหุ้นตามรอบของแนวโน้มราคา (Trading Plan for Swing Trading)

1. คัดเลือกหุ้นซี่งแนวโน้มชัดเจนต่อเนื่อง และมีกรอบการแกว่งตัวของราคาสูงต่ำจากเส้นค่าเฉลี่ยที่สามารถทำกำไรได้

2. ใช้กราฟราคารายสัปดาห์เพื่อวิเคราะห์หาทิศทางหลักของแนวโน้มราคาระยะยาว
    * ใช้เส้นค่าเฉลี่ยเคลื่อนที่ย้อนหลังแบบ EMA ระยะ 26 สัปดาห์ 
    * พิจารณาความชันของเส้นค่าเฉลี่ยเคลื่อนที่ย้อนหลัง ประกอบกับทิศทางของแท่ง MACD-Histogram
    * ใช้สร้างกลยุทธ์หลักและวางทิศทางการเทรดว่าจะเทรดฝั่งซื้อหรือฝั่งขาย

3. ใช้กราฟราคารายวันเป็นกราฟราคาระยะกลางเพื่อหาจังหวะเข้าซื้อ

4. **ประเมินกรอบการแกว่งตัวของราคาและระยะเวลา**ในแต่ละรอบความเคลื่อนไหวของหุ้นแต่ละตัว

5. **กำหนดจุดตัดขาดทุนเริ่มต้น และจุดทำกำไรแรกทุกครั้งก่อนส่งคำสั่งซื้อหรือขาย**

##### หมายเหตุ:
    * สามารถใช้เส้นค่าเฉลี่ยเคลื่อนที่ย้อนหลังหลายเส้นหรือหลายแบบ
    * ระยะ 26 สัปดาห์ (ประมาณ 127 วัน) เท่ากับจำนวนวันครึ่งปีที่มีการซื้อขาย ซึ่งเป็นจำนวนวันที่สอดคล้องกับหนังสือหลายๆ เล่มสำหรับใช้พิจารณาแนวโน้มหลัก
    * ใช้ MACD(5,12,5)สำหรับการเทรด 5-9 วัน สำหรับช่วงที่ตลาดมีความผันผวนสูง (vix > 22)
    * ใช้ MACD(12,26,5) สำหรับการเทรด 1-2 สัปดาห์ช่วยกำหนดจุดเข้าซื้อและทำกำไร สำหรับตลาดมีเทรนชัดเจน (vix < 21)


## แผนการทำงานรายสัปดาห์ (Weekly Action)

1. วางทิศทางการเทรดว่าจะเทรดฝั่งซื้อหรือฝั่งขายตามแนวโน้มรายปีของดัชนีหลักของโลก
2. เลือก sector ที่มีรูปแบบการเคลื่อนไหวราคารายปีตามทิศทางแนวโน้มดัชนีหลักของโลก (Beta)
3. วิเคราะห์กราฟรายสัปดาห์ของหุ้นทุกตัวที่อยู่ใน sector ข้อ 2 เป็นอันดับแรก
4. ปรับสมดุลพอร์ตโพลิโอด้วย sector ที่มีแนวโน้มตรงข้ามกับแนวโน้มรายปีของดัชนีหลักของโลก (Alpha)

### เทรดฝั่งซื้อ

1. **เมื่อแท่ง MACD-Histogram เอียงขึ้น**

    * MACD-Histogram หรือ MACD Bullish Divergence
    * MACD หักหัวขึ้นหรือตัดเส้นสัญญาณขึ้น
    * แท่งราคารายสัปดาห์อยู่บริเวณแนวรับสำคัญ
    * เส้นค่าเฉลี่ยเคลื่อนที่ย้อนหลัง 26 สัปดาห์ เอียงขึ้น
    * แท่งราคาเข้าใกล้หรือทะลุกรอบล่าง (ENV26 25%)

2. เทรดฝั่งซื้อเมื่อแท่งราคารายสัปดาห์อยู่เหนือกรอบบน (ENV26 25%) และเส้นค่าเฉลี่ยเคลื่อนที่ย้อนหลังเอียงขึ้น (Momentum trading)

### เทรดฝั่งขาย
ใช้เงื่อนไขตรงกันข้ามกับการเทรดฝั่งซื้อ

#### หมายเหตุ
ผลที่ได้จากแผนการทำงานรายสัปดาห์คือรายชื่อหุ้นที่จะนำไปใช้ในแผนการทำงานรายวัน


## แผนการทำงานรายวัน (Daily Action)
**การเทรดแบบเกร็งกำไรต้องลงอย่างรวดเร็วและฉับไวในขณะที่กำลังมีกำไรอยู่** **การซื้อเกร็งกำไรทุกครั้งต้องรอให้ทุกองค์ประกอบเกิดขึ้นพร้อมกันอย่างสมบูรณ์** แนวโน้มรายสัปดาห์เป็นขาขึ้น เส้นค่าเฉลี่ยเคลื่อนที่ย้อนหลังรายวันแบบ EMA มีทิศทางเอียงขึ้น และแท่ง MACD-Histogram รายวันมีค่าเพิ่มขึ้นสำหรับการเทรดฝั่งซื้อ **จะต้องขายทันทีเมื่อมีองค์ประกอบหนึ่งหายไป ซึ่งโดยปกติแล้ว แท่ง MACD-Histogram จะส่งสัญญาณก่อนเครื่องมือทางเทคนิคอื่นๆ**

ระบบการเทรดแบบ Impluse ถูกออกแบบขึ้นมาเพื่อให้จังหวะเข้าซื้อเกิดข๎้นอย่างช้าๆ เพื่อให้ทุกสัญญาณชัดเจนมากที่สุด ส่วนจังหวะขายทำกำไรจะถูกออกแบบมาให้รวดเร็วและฉับไว เป็นรูปแบบการซื้อขายอย่างมืออาชีพ เข้าซื้อให้ช้าและใจเย็น ขายออกให้ไว้และเฉียบคม

#### สัญญาณาการเทรดฝั่งซื้อ

* สัญญาณเข้าซื้อ เมื่อ MACD-Histogram Bullish Divergence

* สัญญาณเข้าซื้อ เมื่อ MACD ตัดเส้นสัญญาณ และแท่ง MACD-Histogram เหวี่ยงตัวสูงขึ้น

* สัญญาณเข้าซื้อ เมื่อ EMA มีทิศทางเอียงขึ้น ชี้ขึ้น พร้อมกับแท่ง MACD-Histogram เหวี่ยงตัวสูงขึ้น

#### ขั้นตอนและวิธีการ

1. เมื่อเกิดสัญญาณเข้าซื้อ หาจังหวะซื้อในวันถัดไป โดยใช้กราฟราคา 30นาที

2. ก่อนการเข้าซื้อ ให้กำหนดราคาตัดขาดทุนก่อนทุกครั้ง โดยเป็นไปตามกฎวงเงินขาดทุน 2% และ 6%

3. ใช้กราฟราคารายวันเพื่อกำหนดราคาขายตัดขาดทุน
  
4. ติดตามรายชื่อหุ้นที่ได้คัดเลือกนี้อย่างต่อเนื่องทุกวัน

#### จุดขายทำกำไรฝั่งซื้อเน้นต้องไว
1. **MACD รายวันน้อยกว่า Signal และ RSI14 < 60** ปิดทุกสัญญาของตัวนั้น
2. MACD หรือ RSI รายวัน **Divergence** ปิดทุกสัญญาของตัวนั้น
3. ขาย 30% เมื่อ MACD-Histogram หรือ MACD Divergence


#### หมายเหตุ:

  ให้เข้าซื้อเมื่อ MACD ตัดเส้นสัญญาณขึ้น เพราะการเลือกหุ้นโดยเงื่อนไขจากแผนการเทรดรายสัปดาห์และรายวัน จะได้หุ้นที่มีแนวโน้มชัดเจน เพราะฉะนั้นการเข้าซื้อที่ MACD X จึงเป็นตัวเลือกที่เหมาะสม

  การขายปิดสัญญาควรใช้เทคนิคคนละอย่างกับการเข้าซื้อ
